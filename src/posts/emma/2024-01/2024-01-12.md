驗眼 ｜ 叫爸爸媽媽

今朝一早就去咗眼科醫院做檢查，一開始就去咗149 見醫生，醫生嫌佢太細個，就去咗搵姐姐檢查。

晨豬緊張唔講嘢，就唯有玩左右望嘅卡，試完就返149 見池醫生。

結論係有斜視，即係鬥雞。咁為咗準確啲，就滴眼藥水再驗，晨豬扭咗幾下先滴到，最後話係有嚴重散光，要覆診。

搞完十一點幾，去咗MEGABOX 食IKEA。

食完行一陣就屙咗屎，換完再行，買完箱就坐的士閃，的士一陣都瞓著 Orz

醒咗無出街，夜晚都去翠華食炒飯，食食下飯突然指住每個人叫媽媽爸爸細佬，食完返屋企抖下算。
